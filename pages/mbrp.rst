.. title: Prevence relapsu pomocí všímavosti (MBRP)
.. slug: mbrp

.. contents::
   :class: float-md-right

Historie
========

MBRP (Prevence relapsu pomocí všímavosti, *Mindfulness-Based Relapse Prevention*) je 8-týdenní program spojující cvičení všímavosti s tradiční prevencí relapsu. Byl navržený jako docházkový doléčovací program a může být použit samostatně nebo jako podpora paralelní účasti na podpůrných skupinách jako např. Anonymní alkoholici (AA) či Anonymní narkotici (NA).

Standardní protokol je 8-týdenní uzavřená skupina, která se schází týdně na 2h; na dny mezi setkáními mají účastníci zadaná asi 30minutová cvičení podle nahrávek, plus neformální cvičení (např. všímání si reakcí ve specifických každodenních situacích). V této podobě je program otestovaný [Bowen2009]_ a manualizovaný [Bowen2021]_.

Účinnost protokolu MBRP byla porovnaná s kognitivně-behaviorální prevencí relapsu (RP) a 12-krokovým programem (treatment-as-usual, TAU) v randomizované klinické studii [Bowen2014]_ (n=286). Při kontrole po 6 měsících měli účastníci MBRP a RP významně nižší risk relapsu než TAU; po 12 měsících hlásili účastníci MBRP významně nižší počet dní užití návykové látky (drogy/alkoholu) než RP i TAU. Autoři uvádí jako možné vysvětlení, že MBRP u účastníků cíleně zvyšuje schopnost rozpoznávat a snášet diskomfort spojený s bažením či negativním emočním stavem.

Byl též vyvinutý otestovaný protokol pro zkrácenou (60 či 90 minut) skupinu s otevřenou průběžnou účastí [Ross2019]_ (plný manuál [Ross-RA]_), s frekvencí 1 či 2 setkání týdně.

Program se používá i preventivně — nenahrazuje však odbornou péči v momentě, kdy je indikovaná. Vedle užívání návykových látek, kde byl prvotně testovaný, cílí obecněji na *návykové jednání* a je účinný i při „měkkých“ závislostech (jako jídlo, kouření, sex, práce, sport, technologie, …).

Naši `lektoři <link://slug/about#lektori>`__ byli vyškoleni v roce 2022, účastní se pravidelných online intervizí se zakladateli programu.

Obsah
=====

Cíle
----

Hlavní cíle programu MBRP (podle `MindfulRP.com <https://mindfulrp.com/>`__) jsou:

1. rozvinout vědomí osobních spouštěčů a navyklých reakcí; naučit se způsoby, jak se v tomto zdánlivě automatickém procesu pozastavit;
2. změnit svůj vztah k nepohodě, naučit se rozpoznat náročné pocitové či fyzické vjemy a postavit se k nim vhodným způsobem;
3. podpořit neodsuzující a laskavý přístup k sobě samému a svému prožívání;
4. žít způsobem, který podporuje cvičení všímavosti i uzdravování.

Cvičení
-------

Osmitýdenní struktura programu i mnohá cvičení jsou inspirované programem `Snižování stresu všímavostí (MBSR, Mindfulness-Based Stress Reduction) <https://lessstress.cz/cs/#co-je-mbsr>`__, některá cvičení jsou převzatá z Kognitivní tereapie založené na všímavosti (MBCT, Mindfulness-Based Cognitive Therapy) [Bowen2021]_ (ix), [Bowen2021]_ (185–192).

Základem programu jsou formální cvičení pro samostatnou každodenní praxi mimo skupinu (s nahrávkou); cvičení jsou vždy představená ve skupině s prostorem pro sdílení zkušeností:

-  **bodyscan**, všímavé procházení těla: kultivuje grounding, kontakt s tělem v běžném životě, uvědomování si změn pozornosti v reálném čase;
-  **jízda na vlně nutkání** *(urge surfing; vedená cue-exposure)*: uvědomování si nutkání v reálném čase v jeho projevech v těle, pocitech, myšlenkách; vhled do samovolné změny nutkání i bez nutnosti
   jeho nasycení (proměnlivost); eroze automatismu vystavení spouštěči → reakce.
-  **meditace všímavosti:** sledování počitků/pocitů/myšlenek v reálném čase bez zaplétání se do nich (udržení metakognice, opakované vracení se do ní), rozlišení  žité zkušenosti od reaktivity a příběhů okolo ní, kultivace zvědavosti k přítomné zkušenosti (vs. nutkání ji měnit, rozvíjet, řešit, …)

   -  **v sedě**: primárním (kotvícím) objektem může být dech (fyzický vjem), zvuky, myšlenky (viděné jako myšlenky, metakognitivně), pocity (viděné jako pocity);
   -  **v chůzi**: primárním objektem pozornosti je fyzický vjem kroků;
   -  **v pohybu** *(=všímavý pohyb / jóga)*: primárním objektem je vnímání těla při jednoduchém, pomalém pohybu.

-  **cílené meditace**: záměr vyvolat a kultivovat určitou danou kvalitu prožívání:

   -  **laskavost**: základní postoj laskavosti k sobě i k ostatním; je protiváhou k sebeodsuzování, sebekritice, sebenenávisti atp, které jako velmi nepříjemné pocity často v cyklu relapsu hrají důležitou  úlohu;
   -  **„hora“**: kultivace pocitu stabilizace, zakotvenosti (“hora”) i přes měnící se vnější situace (“počasí”).

Při setkáních skupiny se používají tematické, kognitivně zaměřené aktivity (ve skupině či podskupinách), které staví na postupně rozvíjené metakognici během každodenních aktivit:

-  zkušenostní rozeznání **autopilota** (reaktivní mysli) v protikladu ke všímavé pozornosti;
-  rozeznání **vzorců vnímání a myšlení**; rozeznání tendence k bujení myšlenek, pocitů, fyzických vjemů a nutkání v reakci na *interpretaci* nejasné události;
-  rozpoznání **potřeb**, které často nutkání předcházejí; zjišťování, zda návykové chování tyto potřeby skutečně naplňuje;
-  mapování **rizikových faktorů** relapsu, možných spouštěčů: např. konflikt, únava, hněv, smutek, bolest;
-  mapování **cyklu relapsu**: vnější či vnitřní spouštěče, automatické reakce vedoucí k relapsu skrz sekundární spouštěče; vs. všímavé (ne-automatické, moudřejší) akce;
-  mapování **každodenních aktivit**: které jsou vyživující a které vyčerpávající, a jak vnitřní vztah k vyčerpávajícím aktivitám ovlivňuje, nakolik jsou vyčerpávající.
-  tematizace **podpůrných sítí** pro doléčování i další kultivaci všímavosti; identifikace překážek/výmluv pro vyhledání podpory a možné způsoby, jak je překonat.

Základní intervence do běžného života, kterou se účastníci učí používat:

-  **BRZDA** *(SOBER space)*: flexibilní (10 sekund až 5 minut) intervence použitelná kdykoliv během dne v náročné situaci, jejímž smyslem je vyskočení z právě probíhající automatické reakce na nastalou vnější či vnitřní situaci napojením se na přímou zkušenost v těle/pocitech/myšlenkách, zakotvením v dechu a opětovným vstupem do situace s všímavostí. Odpověď na situaci tak může být *aktivní* a nikoliv *reaktivní* (BRZDA: Brzda—Roz-vhled—Zakotvení—Doširoka otevřít pozornost—Akce; SOBER: Stop—Observe—Breathe—Expand—Respond).

Literatura
==========

.. [Bowen2021] Bowen, Sarah; Chawla, Neha; Grow, Joel; Marlatt, G.
   Alan (2021). *Mindfulness-BasedRelapse Prevention for Addictive
   Behaviors* (A Clinician’s Guide). The Guilford Press.
   `ISBN <https://en.wikipedia.org/wiki/ISBN_(identifier)>`__
   `978-1-4625-4531-5 <https://en.wikipedia.org/wiki/Special:BookSources/978-1-4625-4531-5>`__.
.. [Bowen2009] Bowen, Sarah; Chawla, Neharika; Collins, Susan E;
   Witkiewicz, Katie; Shu, Sharon; Grow, Joel; Clifaseri, Seema; Garner,
   Michelle; Douglass, Anne; Larimer, Mary E (2009). *Mindfulness-Based
   Relapse Prevention for Substance Use Disorders: A Pilot Efficacy
   Trial*. Substance abuse. Taylor & Francis. **30**: 295–305.
   `doi <https://en.wikipedia.org/wiki/Doi_(identifier)>`__:`10.1080/08897070903250084 <https://doi.org/10.1080%2F08897070903250084>`__.
   `fulltext <https://www.ncbi.nlm.nih.gov/pmc/articles/PMC3280682/>`__
.. [Ross2019] Ross, Corey; Kirouac, Megan; Stein, Elena; Wilson,
   Adam; Bowen, Sawah; Witkiewicz, Katie (2019). *An open trial of
   rolling admission mindfulness-based relapse prevention (Rolling
   MBRP): feasibility, acceptability, dose-response relations, and
   mechanisms*. Mindfulness. Springer. **10** (6): 1062–1073.
   `doi <https://en.wikipedia.org/wiki/Doi_(identifier)>`__:`10.1007/s12671-018-1054-5 <https://doi.org/10.1007%2Fs12671-018-1054-5>`__.
   `fulltext <https://www.ncbi.nlm.nih.gov/pmc/articles/PMC6660179/>`__
.. [Brewer2014] Brewer, Judson; Bowen, Sarah. *Buddhism, Behaviorism
   and the Brain — Towards a Better Understanding of the Nature,
   Mechanisms and Mitigation of Craving, Grasping and Addiction*.
   Přednáška na International Symposium of Contemplative Studies 2014.
   `online <https://www.youtube.com/watch?v=gn0IUEIOkD4>`__ 
.. [Ross-RA] Ross, Corey; Stein, Elena; Kirouac, Megan; Sarah,
   Bowen; Witkiewitz, Katie. `A Clinician’s Guide to Mindfulness-Based
   Relapse Prevention / Rolling Admission
   (MBRP-RA) <https://www.dropbox.com/s/9pj7kknwxwbk7or/A%20Clinician's%20Guide%20to%20MBRP%20Rolling%20Admission.pdf?dl=1>`__
   (PDF). (`CC-BY-NC-ND <https://en.wikipedia.org/wiki/CC-BY-NC-ND>`__)
.. [Bowen2014] Bowen, Sarah; Witkiewitz, Katie; Clifasefi, Seema L.;
   Grow, Joel; Chawla, Neharika; Hsu, Sharon H.; Carroll, Haley A.;
   Harrop, Erin; Collins, Susan E.; Lustyk, M. Kathleen; Larimer, Mary
   E. (2014). *Relative Efficacy of Mindfulness-Based Relapse
   Prevention, Standard Relapse Prevention, and Treatment as Usual for
   Substance Use Disorders: A Randomized Clinical Trial*. JAMA
   Psychiatry. **71** (5): 547.
   `doi <https://en.wikipedia.org/wiki/Doi_(identifier)>`__:`10.1001/jamapsychiatry.2013.4546 <https://doi.org/10.1001%2Fjamapsychiatry.2013.4546>`__.
   `fulltext <https://jamanetwork.com/journals/jamapsychiatry/fullarticle/1839290>`__
.. [Li2017] Li, W., Howard, M. O., Garland, E. L., McGovern, P., &
   Lazar, M. (2017). *Mindfulness treatment for substance misuse: A
   systematic review and meta-analysis.* Journal of substance abuse
   treatment, 75, 62-96.
   `fulltext <https://pro.addictohug.ch/wp-content/uploads/1-s2.0-S0740547216302409-main.pdf>`__
