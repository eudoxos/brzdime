.. title: Úvod

.. date: 2022-11-28 19:30
.. slug: intro


Je to pro mě?
=============

Poskytnuté materiály cílí na škodlivé návyky (závislosti v širokém smyslu: opakované chování s nepříznivými dopady) pomocí všímavosti (*mindfulness*), tj. okamžikové orientace ve vlastním prožívání.

Těmito návyky může být např.:

* **vnitřní reaktivita:** častá sebekritika či devalvace ostatních, útočnost, úzkostnost, vyhýbavost, submisivita, …;
* **závislostní chování:** sociální sítě, videohry, jídlo, práce, sex, pornografie, sport, sebepoškozování, …;
* **látkové závislosti:** nikotin, alkohol, drogy, ….

Široký záběr programu plyne ze zaměření na základní reaktivitu (spouštěče, nepohoda, nutkání k úlevě, bažení). Pomocí cvičení pozornost je možné se naučit neztrácet orientaci ve vlastním prožívání ani v náročné situaci; to pak snižuje pravděpodobnost opětovného upadnutí do návyku (relapsu). Proto se program jmenuje MBRP čili „Prevence relapsu všívavostí“ (*Mindfulness-Based Relapse Prevention*). `Detaily o MBRP jsou zde <link://slug/mbrp>`__.

Jako ochutnávku „cvičení pozornosti“ si můžete pustit jedno ze základních cvičení:

{{% guided title="1. BRZDA" length="05:28" src="/audio/brzdime.cz-01-brzda.mp3" %}} Pět kroků zkratky: Brzdi, Roz-vhled, Zakotvi se, Doširoka se otevři, Akce. Cvičení, které je vždy po ruce a lze ho udělat i během několika vteřin v náročné situaci. {{% /guided %}}

Jak na to?
===========

Program má 3 součástky. Můžete ochutnat kterékoliv; plný prospěch budete mít při využití všech.

1. `Podpůrná online skupina <link://slug/index#tydenni-online-setkani>`__ se schází pravidelně (týdenně). Připojit se k ní můžete zdarma, bez registrace a anonymně (např. pod přezdívkou).

   Setkání jsou tematická, cyklicky se prochází 8 témat. Program s průběžnou účastí (MBRP-RA) je postavený tak, že každé setkání dává smysl i bez návaznosti: můžete se tedy účastnit nepravidelně, na přeskáčku, jakkoliv (prosíme jen o včasný příchod a pokud možno odchod až na konci).

2. `Pracovní listy <link://slug/index#materialy>`__ si můžete stáhnout ke každému setkání (opět ); jsou na nich shrnutá hlavní témata setkání, krátké texty či vyplňovačky, a také doporučená cvičení do dalšího týdne.

3. `Nahrávky cvičení <link://slug/index#cviceni>`__ jsou vám na webu k dispozici kdykoliv si na cvičení uděláte čas.

Detailnější informace, které si můžete přečíst až *po* první účasti na online skupině, najdete ve `startovacím balíčku <link://slug/start>`__.
